# Analisi dei requisiti

## Cliente
Il cliente che ha commissionato la realizzazione del sito web è “BAST’AZZARDO”, un’associazione che si occupa di aiutare i malati di gioco d’azzardo patologico. L’obbiettivo del sito è creare awareness della patologia ed offrire punti di incontro e contatti.

## Descrizione del sito
Il sito è composto da 5 pagine: 2 statiche (Home, Info) e 3 dinamiche (Gallery, Mappa, Contattaci).

All’interno delle pagine è presente: 
-	L’intestazione, composta da titolo centrale e un’icona;
-	Il menù di navigazione, per permettere una navigazione facile e intuitiva del sito;
-	I riferimenti dell’organizzazione di riferimento a fondo pagina.

## Principali funzionalità
Il sito è suddiviso in varie pagine:

-	Home: La pagina principale spiega cos’è il gioco d’azzardo e permette all’utente di calcolare la spesa annuale offrendo anche spunti su come avrebbe potuto usare i soldi persi per comprare qualcosa di più tangibile;
-	Info: Offre informazioni sul gioco d’azzardo e sui tipi di gioco d’azzardo esistenti;
-	Gallery: Mostra una serie di immagini con descrizione. Utile per mostrare incontri passati e/o vari giochi d’azzardo. Al momento la gallery contiene immagini placeholder che verranno poi sostituite con immagini pertinenti;
-	Mappa: Rileva la posizione dell’utente e indica su una mappa alcuni centri specializzati;
-	Contattaci: Permette all’utente di contattare i gestori del sito.

## Configurazione Hardware/Software
Il sito è realizzato con HTML, JS & PHP. L’hosting e il dominio sono forniti da altervista.com che mette a disposizione anche il database. Non si prevede un uso intensivo del database e di conseguenza la versione base è sufficiente.

Viste le necessità del cliente, Altervista si propone come una buona soluzione soprattutto considerando i costi. In futuro è anche possibile l’acquisto di un dominio personalizzato, nel caso il cliente lo ritenesse necessario.

## Attività SEO-SEM, Web Marketing
È previsto un file robots.txt per evitare che i robots accedano a pagine necessarie per il funzionamento della gallery.

## Assistenza e formazione post-vendita
Non si prevede la necessità di formare il cliente sull’uso del sito web. Il cliente ha a disposizione uno strumento per aggiungere immagini alla gallery del sito mentre per la modifica dei contenuti e manutenzione, si predispone un accordo con il cliente per futuri aggiornamenti.

## Testi & immagini
Il testo contenuto nella mainpage è un estratto da Wikipedia. 

La pagina “Info” del sito contiene degli estratti di testo da:

https://www.harmoniamentis.it/cont/ludopatia-e-gioco-patologico/3280/come-riconoscere-giocatore-azzardo-patologico.asp

http://www.gluecksspielsucht-saar.de/it/il_gioco_dazzardo/tipologie_di_gioco_dazzardo 

Le immagini sono state prese dai seguenti siti:

http://viviisraele.it/2018/12/31/gioco-dazzardo-ed-ebraismo-ecco-cosa-proibisce-lhalakah-a-chi-scommette/

http://www.progettoere.it/2018/03/11/gioco-dazzardo-patologico-ecco-come-uscire-dal-tunnel-della-ludopatia/

https://www.ultimenotizieflash.com/cronaca/attualita-italiana/2017/11/29/allarme-gioco-dazzardo-online-sempre-piu-bambini-coinvolti

http://www.assivip.it/cani-poker-quadri-coolidge/

# Traccia 2018-19
Il progetto d’esame deve rispettare le seguenti specifiche, espresse in modo non formalizzato. Esse costituiscono la base minimalista da implementare, ma che è possibile estendere a piacere.

La valutazione presterà attenzione alla correttezza e alla pulizia del codice, il quale dev’essere commentato opportunamente nei punti di maggiore importanza.

Si suggerisce di concentrarsi sui contenuti funzionanti e non sulla forma grafica, la quale preferibilmente dev’essere sobria e rigorosa.

## Obiettivo
Un’organizzazione necessita di un sito formato da alcune pagine statiche e altre dinamiche. Oltre ad una descrizione delle attività, si necessita di una galleria di immagini e un form di contatti. I contenuti di alcune parti devono provenire da un database.

Il sito deve contenere indicativamente un numero di pagine non superiore a 4 o 5.

Il progetto d’esame prevede la consegna del sito accompagnata da una breve relazione (minimo 2 pagine) di Analisi dei requisiti, definita utilizzando un template che verrà descritto a lezione.

## Dettagli
La struttura delle pagine deve contenere intestazione, menù di navigazione, contenuti e a fondo pagina i riferimenti dell’organizzazione di riferimento.

Per essere sufficiente, le pagine interne devono comprendere almeno i seguenti elementi: 
- corretto utilizzo tag rispetto a versione supportate (no abuso di codice obsoleto/deprecato) 
- contenuti descrittivi statici/dinamici 
- form da compilare con controlli lato client e/o lato server 
- gestione di una galleria di immagini 
- contatti/mappa

Utilizzare gli elementi introdotti a lezione: formattazione del testo uniforme per tutte le pagine, liste, dati e/o informazioni in forma tabellare,  inserimento di video,  controllo e validazione dei moduli del form, collegamento a db, impaginazione con CSS layout.

## Note Conclusive
Le funzionalità possono essere estese, purché non risultino incompatibili con le richieste esplicitamente formulate. Ogni estensione deve comunque ispirarsi a buon senso e rispettare i vincoli che può essere ragionevole attendersi. 

## TEMI DI PROGETTO
Due possibili argomenti del progetto esame sono i seguenti. Si raccomanda, salvo esigenze particolari e motivate/concordate con il docente, di attenersi alle seguenti tracce proposte:
1. Sito informativo su un tema di attualità
Progettare un sito web che contenga informazioni di pubblica utilità circa un fenomeno reale e diffuso, quale il gioco d’azzardo. L’organizzazione che propone il sito deve presentare brevemente il tema che intende affrontare (es. informare circa i tipi di gioco esistenti, le restrizioni legislative, eventuali rischi per la salute, numeri di riferimento per informazioni sulla ludopatia).
Si ipotizza una pagina iniziale descrittiva, una gallery sui tipi di apparecchi/giochi, un modulo per i contatti con l’associazione, una mappa con indirizzi utili/visualizzare diffusione sale slot/associazioni di riferimento per contrastare il gioco patologico.
2. Sito di un’associazione impegnata nella promozione del territorio (es. provincia di Vercelli), che propone passeggiate e/o analisi dati del contesto territoriale di riferimento, attingendo da un DB con tabelle contenenti anche dati del territorio. 
## TEMPLATE di RELAZIONE 
1. Descrizione generale (min 15 - max 50 righe) - Deve contenere almeno un riferimento ai seguenti aspetti: - obiettivi del sito - target e numero di accessi giornalieri/mensile previsti - numero di pagine e sottopagine complessive - introduzione alle sezioni 
2. Specifiche (min. 20 righe - max 100 righe) – Deve contenere almeno un cenno su: - linguaggi e tecnologie utilizzate - motivazioni alla base di tali scelte - (opzionale) soluzioni alternative, vantaggi e svantaggi
